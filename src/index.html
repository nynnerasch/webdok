<!DOCTYPE html>
<html lang="en">
  <head>
    <meta charset="UTF-8" />
    <link rel="icon" type="image/svg+xml" href="/vite.svg" />
    <meta name="viewport" content="width=device-width, initial-scale=1.0" />
    <title>Pierre Falcke</title>
  </head>
  <body>
    <section class="my-20">
      <h1 class="text-3xl font-semibold">Uperfekt er perfekt</h1>
      <p class="intro px-20 py-10 text-base">
        Pierre Falcke. Du ved formentligt ikke hvem han er. Men indtil for kort
        tid siden, så du hans værker et par gange om dagen, hver dag, året
        rundt. Pierre Falcke var en af verdens bedst sælgende stock-fotografer,
        og han solgte over 2 millioner fotos om året. Men Pierre kunne ikke
        drømme om at bruge sine egne fotos - faktisk kan han ikke fordrage sit
        eget arbejde.
      </p>
    </section>

    <section class="my-20 mx-20 grid place-content-center py-10">
      <ul>
        <div class="first_fact my-10 p-4">
          <li>Pierre sælger 2 millioner fotos om året</li>
        </div>
        <div class="second_fact my-10 p-4">
          <li>Det svarer til én fotolicens hvert 16. sekund</li>
        </div>
        <div class="third_fact my-10 p-4">
          <li>Du ser hans fotos ca. 2 gange om dagen</li>
        </div>
      </ul>
    </section>

    <section class="section_three my-20 px-20 py-10">
      <h3 class="text-lg">Hvad er stock-fotos</h3>
      <p class="text-base">
        Stock-fotos er billeder, der kan købes fra et foto-website. De bruges af
        aviser, til markedsføring og som indhold på websites. En licens til at
        bruge et foto koster typisk mellem 10 og 100 kroner, alt afhængig af
        hvad de skal bruges til. Stock-fotos bliver ofte kritiseret for at være
        uden sjæl - det er de der billeder af en læge i hvid kittel med
        stetoskop om halsen på en meget hvid baggrund eller en meget glad dame
        fra virksomhedens salgs- eller supportafdeling. Stock-fotos har
        eksisteret i mange år. Før branchen blev digital, tilbød stock-foto
        virksomhederne billedmapper, der kunne bestilles fra. Men stock-foto
        branchen var én af de tidlige til at blive fuldt digitaliseret.
      </p>
    </section>

    <section class="section_four my-20 px-20 py-10">
      <h2 class="text-xl">Pierres berømmelse</h2>
      <p class="text-base">
        Pierres interesse for foto startede som ganske ung - som 10-årig fik han
        sin fars gamle Rollei-kamera, og begyndte at skyde løs. Det var før den
        digitale revolution, så alle Pierres lommepenge blev brugt på filmruller
        og fremkaldelse af film. Pierre fortsatte med at fotografere på film op
        gennem gymnasietiden.
      </p>
    </section>

    <section class="section_five my-20 px-20 py-10">
      <p>
        Pierre over til digital fotografering i starten af 2000’erne, da han
        begyndte at studere fotografisk kommunikation på DMJX. Her åbnede en ny
        verden sig: Reklamefotografering i studie, lyssætning og manipulering af
        billeder i Photoshop blev hans nye stil. På det tidspunkt var stock-foto
        industrien i starten af en revolution: De første online stock-foto
        websites begyndte at komme på markedet, men de store, etablerede
        spillere på markedet holdt lidt igen. Pierre så det for sig: “Om ganske
        få år er hele branchen digital, og dem der ikke hopper med på den
        digitale vogn, lukker.”
      </p>
    </section>

    <section class="section_six my-20 px-20 py-10">
      <p>
        Så Pierre gav sig selv en udfordring: At blive landets bedst sælgende
        stock-fotograf. Pierre lejede et gammelt, billigt erhvervslokale i Ishøj
        industri, fik fløjet billige skuespillere ind fra Polen og Baltikum, og
        fotograferede 10 timer om dagen. Pierres profeti om stock-foto branchen
        holdt stik. Pierre var allerede en af landets bedst sælgende
        stock-fotografer, før han blev færdig med studiet på DMJX.
      </p>
    </section>

    <section class="section_seven my-20 px-20 py-10">
      <h2 class="text-xl">En skillevej</h2>
      <p class="text-base">
        Pierre tjente godt det følgende årti. Men stille og roligt begyndte
        billederne også at give ham kvalme. Han kunne ikke holde sit eget
        arbejde ud, og måtte finde et modsvar til alle de blankpolerede fotos.
        Noget han kunne lave med stolthed. Pierre bestluttede sig for at droppe
        stock-fotos, og vende tilbage til rødderne. Han søgte inspiration i
        analog fotografering, i Lomo-bevægelsen, Glitch art og polaroid
        fotografering, og begyndte stille og roligt at skabe sig en ny stil - en
        stil med fokus på det uperfekte, og hvor der er et uforudsigeligt
        element i det at tage billeder. Pierre tog det endda så vidt at han ikke
        kun droppede at tage stock-fotos. Han fjernede også alle stock-fotos fra
        de tjenester, han solgte sine fotos hos. Han gik fra at være en god
        forretningsdrivende til at blive en vaskeægte boheme-type på rekordtid.
      </p>
    </section>

    <section class="section_eight my-20 px-20 py-10">
      <h2 class="text-xl">En ny begyndelse</h2>
      <p class="text-base">
        Men Pierre er glad for sin beslutning. Indkomsten er lavere nu, men han
        har stadig lidt penge på kontoen, og studerer nu kunstfotografering på
        fotoskolen Fatamorgana. Han glæder sig over hver dags kunstneriske
        eksperimenter, og er for første gang i sit liv rigtig stolt af sit
        arbejde. Som Pierre selv udtrykker det: “Det interessante ligger i
        fejlen. Et foto med masser af fejl er interessant. Jeg eksperimenterer
        med udstyr og teknik, og skaber nye visuelle udtryk. Det uperfekte er
        perfekt.” Karrieren begynder også så småt også at gå den rette vej:
        Pierre er begyndt at sælge fotokunst på nettet, og har udgivet sin
        første foto-bog med titlen “Lidt i fem,” som er en fotografisk odyssé om
        at slæbe en brandert hjem i de tidlige morgentimer. I forbindelse med
        udgivelsen af bogen, har han en udstilling på vej i det Kongelige
        Biblioteks fotoudstilling. Som Pierre forklarer det: “Nu kan jeg leve
        livet igen. Jeg føler mig frisk. Jeg føler mig fri. Jeg føler mig
        genfødt.”
      </p>
    </section>

    <section class="section_nine my-20 px-20 py-10">
      <h3 class="text-lg">Analog fotografering</h3>
      <p class="text-base">
        Fotografering med gode, gammeldags filmruller. Analog fotografering
        stiger for tiden i popularitet, specielt blandt unge, og prisen på
        filmruller og vintage-kameraer skyder i vejret. Mange fotografer synes
        at film-fotografering er mere ægte har mere “sjæl.” Analog fotografering
        er langsommmere, hvert enkelt billede koster penge, og man bliver nødt
        til at overveje motiv og lys grundigere før der skydes - tænk før du
        trykker. Analog fotografering kan gå galt mange steder i processen, og
        det giver også mulighed for at eksperimentere med “det uperfekte og
        uforudsigelige i processen.” Man kan f.eks. skyde på for gamle
        filmruller, arbejde med forskellige teknikker som “lens whacking” og
        filtre/ting foran objektivet, og man kan pille ved de kemiske processer
        under fremkaldelse af filmen.
      </p>
    </section>

    <section class="section_ten my-20 px-20 py-10">
      <h3 class="text-lg">Glitch art</h3>
      <p class="text-base">
        Når der sker en teknisk fejl i et medie/en kommunikationskanal kaldes
        det en glitch. Glitch art går ud på at dyrke fejlene for at skabe kunst.
        En meget typisk glitch er små analoge eller digitale fejl i
        farvegengivelsen af billeder.
      </p>
    </section>

    <section class="section_eleven my-20 px-20 py-10">
      <h3 class="text-lg">Lomografi</h3>
      <p class="text-base">
        Et lomografi er egentlig bare et fotografi skudt uden videre omtanke, og
        med noget foto-udstyr af ret alternativ kvalitet. Lomografier skydes
        ofte på gode, gammeldags filmruller, men kan også skyde digitalt. Det
        kan måske lyde lidt anti-fotograf-agtigt. Men en del foto-entusiaster
        dyrker den slags, og ser det som en foto-genre eller endda en livsstil.
      </p>
      <h4 class="text-base">lomo-regler</h4>
      <p class="text-base">
        Der er et stort community af lomografer på Lomography.com, og hardcore
        lomografer har 10 regler, de lever efter (se
        lomography.com/about/the-ten-golden-rules for yderligere info):
      </p>
      <ol>
        <li>Tag kameraet med overalt</li>
        <li>Brug det på alle tidspunkter – dag og nat</li>
        <li>Lomografi er ikke en forstyrrelse af dit liv, men en del af det</li>
        <li>Prøv hofteskuddet!</li>
        <li>Gå tæt på de objekter du har et ønske om at lomografere</li>
        <li>Tænk ikke (William Firebrace)</li>
        <li>Vær hurtig</li>
        <li>Du behøver ikke at vide hvad du fanger på film på forhånd</li>
        <li>Heller ikke efter</li>
        <li>Du skal ikke bekymre dig om nogen regler</li>
      </ol>
    </section>

    <script type="module" src="./main.js"></script>
  </body>
</html>
